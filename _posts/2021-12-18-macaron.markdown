---
layout: post
title: "ถอดรหัสลับ ‘มาการอง’"
---

***‘มาการอง’*** ถือเป็นขนมปราบเซียน เพราะเป็นขนมที่ทำยากมาก แต่ในความยากนั้นกลับมีเสน่ห์ดึงดูดใจให้คนรักขนมทุกคนอยากจะลองทำดูสักครั้งในชีวิต ซึ่งบอกเลยว่าทำแค่เพียงครั้งเดียวไม่อยู่มือแน่นอน เพราะการทำขนมที่มีคำลงท้ายว่า *‘ปราบเซียน’* นั้น จะต้องทำแล้วทำอีก ทำหลายๆ ครั้งให้รู้ถึงข้อแตกต่างและข้อผิดพลาดที่จะก่อให้เกิดสิ่งต่างๆ ขึ้นได้

มาการองอาจดูเหมือนเป็นขนมที่มีวัตถุดิบไม่เยอะ และขั้นตอนการทำนั้นก็ไม่ยาก แต่ในความวัตถุดิบไม่เยอะและขั้นตอนการทำไม่ยากนี่แหละที่ซ่อนแอบความลับต่างๆ เอาไว้ ถ้าเกิดว่าคนทำไม่รู้ถึงความลับนั้นแล้วละก็ รับประกันได้เลยว่าทำแล้วทิ้งมากกว่าทำแล้วกินแน่ๆ หัวใจสำคัญของการทำมาการองคือทุกกระบวนการต้องใจเย็น โดยมีอุณหภูมิและความชื้นเป็นศัตรูตัวฉกาจ

![macaron](https://krua.co/wp-content/uploads/2020/10/ArticlePic_14.jpg)

ว่าแล้วก็มาทำความรู้จักมาการองกันสักนิดเพื่อความเข้าใจ **มาการอง (Macarons)** มีรากศัพท์มาจากคำว่า Maccherone ในภาษาอิตาเลียน หรือเรียกได้ว่าเพี้ยนมาจากภาษาอิตาเลียน มีลักษณะเหมือนคุกกี้แซนด์วิช โดยตัวฝานั้นทำมาจากไข่ขาวที่ตีกับน้ำตาลให้เกิดเป็นเมอแรงก์ (Meringue) จากนั้นนำมาผสมกับอัลมอนด์ป่นและน้ำตาลไอซิ่งก่อนนำไปอบให้ตัวเปลือกเกิดการยกตัวขึ้น (หรือที่ใครๆ เรียกกันว่า “ขา”) ส่วนไส้ก็มีหลากหลายไส้ โดยจะมีไส้ที่เป็นที่นิยมอย่างไส้เลมอนบัตเตอร์ ช็อกโกแลตกานาซ บัตเตอร์ครีม แยม เป็นต้น

ทีนี้ก็มาเริ่มถอดรหัสลับไปพร้อมกัน..

---

## ส่วนผสม

![ingredients](https://krua.co/wp-content/uploads/2020/10/ArticlePic_01.jpg)
- อัลมอนด์ป่น 125 กรัม
- น้ำตาลไอซิ่ง 150 กรัม
- ไข่ขาว 55 กรัม
- น้ำตาลทราย 150 กรัม
- น้ำเปล่า 40 กรัม

---

## ขั้นตอนการทำ

1. ร่อนอัลมอนด์ป่นกับน้ำตาลไอซิ่งให้เข้ากันดี
![step1](https://krua.co/wp-content/uploads/2020/10/ArticlePic_02-1.jpg)

2. ต้มน้ำกับน้ำตาลให้เป็นน้ำเชื่อมที่อุณหภูมิ 118 องศาเซลเซียส
![step2](https://krua.co/wp-content/uploads/2020/10/ArticlePic_03-1.jpg)

3. ระหว่างต้มน้ำเชื่อม พอน้ำเชื่อมอยู่ที่อุณหภูมิ 110 องศาเซลเซียส ก็เริ่มตีไข่ขาวกับเครื่องตีเค้ก ให้ไข่ขาวเริ่มเป็นฟองละเอียด และพอน้ำเชื่อมได้อุณหภูมิที่ต้องการก็ค่อยใส่น้ำเชื่อมลงในเครื่องตีเค้กที่กำลังตีไข่ขาวอยู่

4. ระหว่างต้มน้ำเชื่อม พอน้ำเชื่อมอยู่ที่อุณหภูมิ 110 องศาเซลเซียส ก็เริ่มตีไข่ขาวกับเครื่องตีเค้ก ให้ไข่ขาวเริ่มเป็นฟองละเอียด และพอน้ำเชื่อมได้อุณหภูมิที่ต้องการก็ค่อยใส่น้ำเชื่อมลงในเครื่องตีเค้กที่กำลังตีไข่ขาวอยู่
![step4](https://krua.co/wp-content/uploads/2020/10/ArticlePic_04-1.jpg)

5. จากนั้นผสมไข่ขาวที่เหลือไว้กับอัลมอนด์ป่นและน้ำตาลไอซิ่งที่ร่อนในอ่างผสม

6. ผสมเมอแรงก์กับอัลมอนด์ป่นให้เข้ากันดี

7. ถ้าใครอยากใส่สีหรือกลิ่นก็ให้ใส่ในขั้นตอนนี้ได้เลย

8. เช็คความเหลวของเมอแรงก์ว่าได้ที่หรือยัง (โดยตักเนื้อเมอแรงก์ขึ้นมา จากนั้นเทลงในอ่างผสมถ้าเนื้อเมอแรงก์รวมตัวกันได้ดี ก็ถือว่าเนื้อเมแรงก์ที่ได้ใช้ได้แล้ว)
![step8](https://krua.co/wp-content/uploads/2020/10/ArticlePic_05-1.jpg)

9. บีบเมอแรงก์ลงในถาดอบที่เตรียมไว้

10. พักเนื้อเนื้อเมอแรงก์ก่อนนำเข้าอบ (วิธีเช็คคือถ้าเอานิ้วแตะที่ผิวด้านบน ถ้ายังติดนิ้วขึ้นมาแสดงว่ายังไม่ได้ที่ ถ้าเนื้อไม่ติดนิ้วคือพร้อมอบแล้ว)
![step10](https://krua.co/wp-content/uploads/2020/10/ArticlePic_06-1.jpg)
![step10.2](https://krua.co/wp-content/uploads/2020/10/ArticlePic_07-1.jpg)

#### ขั้นตอนทั้ง 10 นี้นั้นเป็นเพียงแค่ส่วนหนึ่งของการทำฝามาการองแบบอิตาเลียนเมอแรงก์ โดยโอกาสหน้าเราจะมาต่อกันในส่วนที่เหลือกัน..

> โปรดติดตามตอนต่อไป

อ้างอิง: [ถอดรหัสลับ ‘มาการอง’](https://krua.co/cooking_post/macarontips/)
